[["index.html", "Sexuálne obťažovanie na vysokých školách 1 Popis výskumnej vzorky 1.1 Demografické charakteristiky 1.2 Študijné charakteristiky 1.3 Vylúčenie nedbanlivých participantov", " Sexuálne obťažovanie na vysokých školách Ivan Ropovik 1 Popis výskumnej vzorky 1.1 Demografické charakteristiky Výskumná vzorka pozostávala z 1621 participantov, študentov slovenských vysokých škôl. Priemerný vek participantov bol 22.95 rokov (SD = 3.78). Z hľadiska pohlavia, vzorku tvorilo 60% žien, 37% mužov a menej než 1% transrodových osôb (2% participantov rod neuviedlo). Graf 1.1 zobrazuje distribúciu veku podľa rodu (ako binárnej premennej). Figure 1.1: Distribúcia veku podľa pohlavia Z celkovej vzorky, 2,7% participantov sa hlásilo k etnickej minorite, 3.5% k sexuálnej menšine (queer), 5,2% k náboženskej minorite, a po 1,0% participantov reportovalo postihnutie alebo status imigranta. Najviac zastúpení vo vzorke boli študenti pochádzajúci z krajov východného Slovenska. V Tabuľke 1.1 sú zobrazené počty a proporcie participantov podľa kraja, odkiaľ pochádzajú. Table 1.1: Participanti podľa kraja Región pôvodu participantov n percent Prešovský kraj 382 23.57 Košický kraj 247 15.24 Banskobystrický kraj 198 12.21 Bratislavský kraj 189 11.66 Žilinský kraj 155 9.56 Trnavský kraj 139 8.57 Trenčiansky kraj 107 6.60 Nitriansky kraj 75 4.63 1.2 Študijné charakteristiky Výskumná vzorka reprezentovala participantov študujúcich všetky skupiny odborov. Tabuľka 1.2a (naľavo) zobrazuje počty participantov vo vzorke podľa lokality fakulty, na ktorej v čase výskumu študovali, zatiaľ čo Tabuľka 1.2b (napravo) zobrazuje počty participantov podľa študijných odborov, ktoré študovali. Najviac zastúpené je západné, najmenej stredné Slovensko. Rozdelenie participantov vo vzorke z hľadiska odborov približne kopíruje populačné proporcie počtu študentov študujúcich dané odbory na Slovensku. Table 1.2: Región fakulty a skupiny študijných odborov Región fakulty n percent Západné Slovensko 761 46.95 Východné Slovensko 532 32.82 Stredné Slovensko 328 20.23 Odbor n percent spoločenský, ekonomický, právny 505 31.15 technický 412 25.42 filozofický, humanitný, pedagogický, teologický 351 21.65 zdravotnícky 221 13.63 prírodovedecký 70 4.32 mediálny, umelecký 62 3.82 Nižšie je možné vidieť skupiny odborov rozdelené podľa pohlavia (Graf 1.2) a podľa ročníka (Graf 1.3). Figure 1.2: Odbor štúdia podľa pohlavia Figure 1.3: Odbor štúdia podľa ročníka 1.3 Vylúčenie nedbanlivých participantov V následnom kroku boli z celkovej vzorky vylúčení participanti, ktorých štýl odpovedania vykazoval znaky nedbanlivosti. Konkrétne, boli vylúčení participanti, ktorí spĺňali aspoň jedno z nasledujúcich (pomerne konzervatívnych) kritérií: (1) dokončili dotazník za menej než 3 minúty, (2) v primárnych otázkach o formách sexuálneho obťažovania vyplnili menej než 10% položiek, (3) ak ich odpovede na postojové otázky vykazovali nulovú intra-individuálnu variabilitu (všetky odpovede boli identické), (4) vykazovali vo vzťahu k referenčnej skupine ostatných participantov signifikantne nepravdepodobnú multivariátnu distribúciu odpovedí indikujúcu náhodné označovanie odpovedí (detekované metódou Mahalanobisových vzdialeností), alebo (5) uvádzali zjavne neseriózne alebo vulgárne odpovede v otvorených otázkach. Týmto spôsobo bolo vylúčených n = 152, čo predstavuje 10.35% participantov, redukujúc analytickú vzorku pre nasledujúce analýzy na n = 1469. "],["výsledky-výskumu.html", "2 Výsledky výskumu 2.1 Prevalencia foriem sexuálneho obťažovania", " 2 Výsledky výskumu 2.1 Prevalencia foriem sexuálneho obťažovania Primárnym výsledkom výskumu sú odhady populačných proporcií jednotlivých foriem sexuálneho obťažovania. Celkovo bolo meraných 20 rôznych foriem sexuálneho obťažovania (ich konkrétna špecifikácia je uvedená v časti ??). Týchto 20 konkrétnych foriem spadá do 3 nadradených klastrov, ktorými sú (1) rodovo motivované obťažovanie (formy 1-8), (2) nechcená sexuálna pozornosť (formy 9-16), a (3) sexuálne násilie (formy 17-20). Na grafe 2.1 sú zobrazené vážené percentuálne prevalencie 20 individuálnych foriem, s farebným odlíšením foriem, do ktorých spadajú. Figure 2.1: Prevalencia individuálnych foriem sexuálneho obťažovania Prevalencia rodovo motivovaného obťažovania variuje od 5.8% do 51.7%, prevalencia foriem nechcenej sexuálnej pozornosti od 6.5% do 22.3%, a najmenej frekventovanou formou sexuálneho obťažovania je sexuálne násilie, kde sa prevalencia jednotlivých foriem pohybuje medzi 0.4% a 2.8%. Populačné odhady prevalencií separátne pre ženy a mužov je možné vidieť na grafe 2.2. Figure 2.2: Prevalencia individuálnych foriem sexuálneho obťažovania podľa rodu "]]
